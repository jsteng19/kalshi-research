Source: https://www.gov.il/en/pages/event-joint-statement240825



ראש הממשלה בנימין נתניהו ושר הביטחון ישראל כץ הגיעו היום (ראשון) לחלל הפיקוד של חיל האוויר בתל אביב, יחד עם הרמטכ"ל רא"ל אייל זמיר ומפקד חיל האוויר אלוף תומר בר, כדי לצפות בתקיפות חיל האוויר על מטרות של המשטר החות'י בתימן.

ראש הממשלה בנימין נתניהו:

"חיל האוויר תקף היום שוב מטרות אסטרטגיות בתימן: ארמון הנשיאות בלב צנעא, תחנת הכוח של העיר ומיכלי הדלק המספקים אותו. משטר הטרור החות'י לומד, בדרך הקשה, שהוא ישלם, וכבר משלם, מחיר כבד מאוד על מעשי התוקפנות שלו נגד מדינת ישראל. אני רוצה לברך את הרמטכ"ל, מפקד חיל האוויר ואת טייסינו על משימה ללא דופי. כל המטוסים שלנו חזרו לשטחנו. מי שתוקף אותנו - אנחנו תוקפים אותו. מי שמתכנן לתקוף אותנו - אנחנו תוקפים אותו. אני חושב שכל האזור מכיר את עוצמתה ונחישותה של מדינת ישראל".